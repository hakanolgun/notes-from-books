# ÖNSÖZ
Geçmiş olaylar her zaman olduğundan daha az rastlantısal görünecektir. Buna **gerigörüş önyargısı** deniyor. Birisi kendi geçmişinden bahsettiğinde aslında gerçekleri değil sonradan kafasında kurduğu senaryoyu dinliyor oluruz.

Montaigne'in denemeci ve kuşkucu eleştirel tarzı yerine Descart'ın kesinliğini tercih ettiğimizden beri yanlış yoldayız.

Gerçek hayattaki olasılık zar oyunundan, ders kitaplarından veya kumarhanelerdekilerden farklıdır. Size oyunda kaç kart olduğu söylenmez.

Bu kitabın amacı her şey rastlantısal demek değil, her şey sandığınızdan daha rastlantısal demek. 

Şans elbette hazırlıklı olanın yüzüne güler. İkramiyeyi kazanmak için gidip bilet almış olmak gerekir.

Bu kitap beceri zannedilen ama aslında şans olan şeyler ve deterministik zannedilen ama aslında rastlantısal olan şeyler hakkındadır.

Bu kitap birbirine karıştırılan şeyler hakkında. Şansı beceri ile, inanç ve tahmini bilgi ve eminlik ile karıştırırız. Başarılı yatırımcıların çoğu aslında şanslı budalalardır. Piyasanın üzerinde performans çoğu zaman hayatta kalma önyargısındandır.

Bir tarafta akılcı ve mantıkçı olarak bilinen, rasyonel kararlar alabileceğimizi düşünen, insan doğasını kendi kendimize değiştirebileceğimize inanan Rousseau gibi kuralcılar var.

Diğer tarafta kuşkucu, kesin konuşmayan, insan doğasının yanlılıklarının ve tutarsızlıklarının farkında olan Kahneman, Karl Popper, Adam Smith gibiler var. Bu kitap bu grubu savunuyor. Şunu söylüyor: ***Kusurluyuz ve kusurlarımızı düzeltmeye çalışarak canımızı sıkmamalıyız*** Belki de eksik insanlığımızdan kurtulmak mümkün değil, sadece yanından dolanacağımız hileler bulabiliriz.

Bu sebeple ahlak dersi vermeyi, öğüt vermeyi hor görüyorum. Çünkü öğüt vermek insanın duygularını bastırıp tamamen mantıkla karar alabileceğine inanmaktır. Bunun nasıl tamamen yanlış olduğunu göreceğiz.

Basitleştirme de aldatıcı rastlantısallığa neden oluyor.

Lidya kralı ve dünyanın en zengin adamı Karun, yunan bilge Solon'a sormuş: Benden daha mutlu bir insan var mı? Solon cevap vermiş, Biz mutlulukla beraber gelen nice talihsiz şeyleri görmüş bir milletiz. İşin sonu gelmeden kime ne olacağı belli olmaz. Tanrının garanti vermediği kimsenin mutluluğu kesin değildir demiş. Buradan çıkan dersler:
1. Şansla gelen şeyler yine şansla hızla gidebilir.
2. Şansla gelmeyen şeyler rastlantısallığa karşı daha dirençlidir, hemen çöküp yokolmaz.
3. Solon asimetri problemini de anlamış. Tek bir başarısızlığın bedeli çok ağır ise, başarıların sayısı çok önemli değildir.

## 1
Nero riskin farkında olarak çok çalışma ve disiplin ile rahat bir yaşam olasılığının büyük oranda arttığına inanıyordu. Bunun ötesindekiler rastlantıya dayanıyordu: ya çok büyük ve bilinçsiz riskler almaya ya da çok şanslı olmaya. Orta düzey başarı çalışkanlık ve beceri ile açıklanabilirdi. Yüksek başarı ise rastlantının işiydi.

Neronun hali vakti yerinde ama çok zengin olmadığını unutmayın. Yine de başka bir hesaplamaya göre Nero sürdürebileceği yaşamların ortalaması açısından son derece zengin biriydi.

Bir dişçinin, özel jet koleksiyonu yapan bir girişimciden çok daha zengin olması beklenebilir. Çünkü bir meslek, orada başarılı olanların örneklemi ile değil o mesleğe girenlerin ortalaması hesaba katılarak değerlendirilir.

John Doe dünyaya bir milyon kez gelse neredeyse her seferinde kapıcılık yapar ve milyonda bir kez piyangoyu kazanıp zengin olurdu. Hem gözlenen hem de gözlenmeyen olası sonuçları hesaba katmak.

## 2 
Birisi rus ruleti oynamanız karşılığında size 10 milyon usd teklif etse. 6 alternatif olasılıktan 5'inde milyoner, birinde ölü olursunuz. 25 yaşından itibaren her yıl bu oyunu bir kez oynasanız 50 yaşınızı görme ihtimaliniz çok düşük olacaktır. Ancak yeteri kadar, mesela binlerce 25 yaşında oyuncu varsa işin sonunda bir avuç multimilyoner ve binlerce ölü görmeyi bekleriz.

Rus ruletinden kazanılan 10 milyonun değeri ile dişçinin yıllar sonunda kazandığı 10 milyonun değeri benim gözümde aynı değildir. Biri diğerinden daha rastlantısaldır.

Gerçek hayat rus ruletinden de kötüdür. Altı değil yüzlerce hazne vardır, kurşunun gelme olasılığı düşüktür. Bu da size sahte bir güven verir ve kurşunun varlığını unutup devam edersiniz. Gerçek hayatta namluyu da görmezsiniz. Rulet oynadığnızın farkında bile olmayabilirsiniz. Böylece ruleti düşük riskli yatırım olarak bile görebilirsiniz!

## 3 
Monte Carlo yöntemleri adını verdiğim yöntemler şöyledir:

İlk olarak **örneklem patikası**ndan bahsedeyim. Örneklem patikası alternatif tarihlerin tümüdür. Yani bir kuşun yarın akşam konacağı dal değil, gidebileceği diğer tüm ihtimallerdir. Örneklem patikası deterministik te olabilir rastlantısal da.

Rastlantısal != aynı derecede olası. Bazı sonuçların olasılık değerleri ötekilerden yüksektir.

Olasılık birden fazla bilimin en çok da bilgi biliminin alanına girer. Çünkü bildiklerimi bilmemizi sağlayan deney ve gözlemlerin içindeki rastlantısallık ve şansı sıfırlamak çok zordur.

Psikologlar sonradan edinilen bilgiler sayesinde geçmiş olayların olma anındaki bilgilerin abartılmasına **geri görüş önyargısı** veya **ben zaten biliyordum** etkisi derler.

Adayın sonuçta seçimi kaybetmesine neden olan kararlarını "hata" olrak adlandırmak yanlıştır. **Hata olaydan sonra değil, o noktaya kadar sahip olunan bilgilerin ışığında belirlenecek bir şeydir.**

Geçen ay haberleri incelemekle otuz saat geçirmiş olmanız bu ay olacakları öngörmenizi sağlamadığı gibi dünyaya dair bilginiz üzerinde de pek bir etkisi yoktur.

Shiller araştırmaları sonucunda piyasaların verimli olmadığını anladı. Verimli piyasa, fiyatların tüm bilgilere uyumlu olacak ve kimsenin kar etmesini imkan vermeyecek şekilde olması demektir.

Benim Monte Carlo deneylerim gösterdi ki yaşlı yatırımcılar hatta genel olarak yaşlılar tercih edilmelidir. Çünkü onlar siyah kuğulara daha fazla maruz kalmışlar ve bir şekilde hayatta kalmışlardır.

Hazine bonosunda yatırım yapmış hayali bir dişçi örneği incelendiğinde bu dişçinin kazanç olasılığının vade uzadıkça arttığı görülecektir. 1 dakikada yüzde 50 civarındayken bir ayda 67% ve bir yılda 93%. Yani bu dişçi portföyüne ne kadar az bakarsa kayıplarını görüp yaşayacağı rahatsızlık da o kadar az olacaktır. Kaybın yarattığı rahatsızlık aynı oranda kazancın verdiği mutluluktan fazladır. Bu yüzden uzun vadeli ve ne kadar az bakarsak o kadar iyi.

Bu nedenle gazete okumuyorum. Çünkü gürültü ile dolu. Bir şey yeterince önemli ise nasılsa kulağıma gelir.

## 5 
Tesadüfün oyununa gelip batan traderların sabit özellikleri:
1. Ya ekonomi ya da istatistik bilgilerini abartmaları. Herhangi bir zaman kesitini açıklayan bir ekonomik teori bulunabilir sonuçta.
2. Zaten şans nedeniyle yükselmişlerdi. Aynı şeyleri başka zamanda yapanlar o kadar kazanamamıştı.
3. Pozisyonla evlenme eğilimi.
4. Hikayeyi değiştirme eğilimi. Para kaybedince "ben zaten uzun vadeciyim" demeye başlamaları.
5. Zarar halinde ne yapılacağına dair planlarının olmaması

Traderları işlerini iyi yaptıkları için başarılı zannederiz. Halbuki sadece şansla da finans dünyasında para kazanılabilir.

## 6 
Asimetrik veri olasılığın her olay için %50 olmadığı bir taraftaki olasılığın daha yüksek olduğu durumlardır.

Bir kumar oyunu düşünün bu oyunda 1 dolar kazanma olasılığı 1000'de 999 ve 10000 dolar kaybetme olasılığı 1000'de 1 olsun. Bu oyunu oynamalı mısınız? Hayır. Eğer 1000 defa oynarsanız 999 dolar kazanır ama 10000 dolar kaybedersiniz. Yani nette -9000'lik olursunuz.

Bir toplantıda haftaya borsa ne olur diye soruldu. Yükselme olasılığı %70 dedim. Ama shortladığınız söylemiştiniz dediler. Evet dedim. Anlamadılar. Yükselirse kazanacağım %1 idi ama düşerse kaybedeceğim %10 idi. O nedenle toplam beklenti negatif çıktığı için shorttayım.

**Bir olayın gerçekleşme olasılığının ne kadar olduğu değil, gerçekleşirse ne kadar para kazanılacağı önemli olandır. Kazancın sıklığı değil, sonucun büyüklüğü önemlidir.**

Benim trader olarak yaptığım iş nadir olaylardan para kazanamaktı. George Soros da benzer olayalardan zengin olmuştur.

En yüksek ve en düşük değeri listeden çıkarıp ortalamayı ondan sonra almak başka alanlarda faydalı olabilir ama finans alanında değil. Büyük sonuçlara yol açan bir olay nadir de olsa göz ardı edilemez.

Nobel ödülü alan Rober Lucas ekonometriye bir darbe indirdi. Geçmişle ilgili bilginin geleceği öngörmekte yararsız olacağını matematiksel olarak ifade etti.

Eğer pazartesi günleri yükselen bir ürün geçmişe dayanarak keşfedilirse traderlar onu cuma gününden almaya başlayıp zamanla pazartesi satacaktır. Bir borsa hesabı olan herkesin kullanabileceği modeller aramak anlamsızdır, bunlar bir kere tespit edilince kendi kendilerini iptal ederler.

## 7 
Popper'a göre bilim o kadar da ciddiye alınmamalıdır. İki tip teori vardır:
1. Test edilip reddedilen. Yani yanlışlanmış teoriler.
2. Yanlış olduğu henüz bilinmeyen, henüz yanlışlanmamış olan teoriler.

Bir teori asla *doğru* değildir. Çünkü bütün kuğuların beyaz olduğunu asla bilemeyiz. Bununla birlikte; siyah kuğu vardır demek mümkündür. Bir teori *doğrulanamaz*.

Yanlışlanabileceği imkanlar vermeyen bir teori şarlatanlıktır. Einstein tarafından yanlışlanmış olan Newton fiziği ile astroloji arasındaki fark, Newton fiziğinin yanlışlanabilir ve dolayısıyla bilimsel olmasıdır.

Açık toplum hiçbir daimi hakikatin olamayacağı bir toplumdur. Bu karşı fikirlerin doğmasına olanak verir.

Mantıklı ve rasyonel fikirler belirtmeyi severiz ama bunları uygulamaktan hoşlanmayız. Genetik olarak rasyonel davranmaya uygun değiliz.

İnsan belleği bir tümevarım makinesidir. Anılarınızı düşünün. Hangilerini hatırlaması daha kolaydır: Tesadüfen art arda oluşan olaylar mı yoksa deterministik biçimde bir hikaye şeklinde olanlar mı? Nedenselliğin hatırlanması kolaydır. Beyinde daha az boyut kaplar. **Tümevarım çok sayıda özel olaydan genele gitmektir**. Az yer kaplar ama olumsuz yanı tesadüfleri tespit etmemizi zorlaştırır.

Ben istatistiği ve tümevarım yöntemlerini saldırganca yatırım yapmak için kullanırım ama risklerimi yönetmek için kullanmam. Hangi durumda varsayımımın geçersiz olacağına karar verir ve o noktada kaybı durdururum. Stop loss yaparım.

## 11 
Beynimizin kestirme yollar olmadan çalışamayacağı bir gerçektir. Bunu ortaya çıkaran ilk düşünür Herbert Simon'du. Ona göre hayatın her aşamasında en uygun eylemi düşünmemiz gerekseydi, bunun maliyeti sonsuz bir zaman ve enerji kaybı olurdu. "Yetinmecilik" onun fikriydi. Az çok tatmin eden bir çözüm bulduğunuzda durursunuz. Bizler "sınırlı rasyonel"iz derdi.

Descartes'ın Yanılgısı kitabı şöyle bir tez öne sürüyor. Birisinin beynini zekasını duygularından ayıracak şekilde ameliyat ederseniz. Karşınıza artık mantıklı kararlar alan rasyonel bir insan olmaz. Gerçekte böyle bir adam en ufak bir karar almaktan aciz hale gelir. En ufak bir konuda bile günlerce hangi hareketin doğru olacağını düşünür. **Duygular olmadan karar veremeyiz**. Bilişsel kısayollar bu yüzden var. En gelişmiş beyin bile bu kadar değişkenin olduğu hayatı analiz edip en doğru kararı vermekte zorlanır.

Duygusal Beyin adlı kitaba göre önce duygularımız karar verir, sonra beynimi bunu kendimize açıklar.

İnsanlara nasıl davranacakları konusunda nasihat vermek boş iştir. Birçok insan zaten doğru olanın ne olduğunu bilir ama yapamaz. Aynı sigara içenler gibi.

Mutlu bir hayatı olan insanların genelde yetinmeci olduklarını biliriz. Hayattan ne istediklerini bilirler ve tatmin olduklarında durabilirler. En iyiyi hedefleyen biri ise sırf vergisini biraz azaltmak için memleketini terkedebilir. Buradaki nedensellik açık değildir. En iyi hedefleyen insanların mı mutsuz olacak hareketlere girdikleri yoksa zaten mutsuz insanların mı mutlu olmak için en iyiyi hedefledikleri.
