Avustralya’nın keşfinden önce, Eski Dünya’da, bütün kuğuların beyaz olduğuna inanılırdı; görünüşe göre bu şüphe götürmez kanının dayanağı deneysel delillerdi. Görülen ilk siyah kuğu bazı ornitologlar için herhalde ilginç bir sürpriz olmuştu, ama bu olgunun ortaya koyduğu daha temel bir şey vardı: gözlem ve deneylere dayalı öğrenmenin ciddi boyuttaki sınırlamaları ve bilgimizin kırılganlığı. Tek bir gözlem, milyonlarca beyaz kuğunun binlerce yıldır doğrulamış olduğu genel bir kanıyı geçersiz kılabilir. Bunun için tek bir siyah kuğu yeterlidir.

Bu kitapta Siyah Kuğu olarak bahsedeceğim olayın üç temel özelliği vardır:

1. olağan beklentilerin dışında kalmasından dolayı sıradışı olmasıdır; çünkü geçmişte olabilirliğine işaret edecek hiçbir şey görülmemiştir.
2. olağanüstü bir etki gücüne sahiptir
3. beklenmedik olmasına rağmen insan doğası bizi, söz konusu olguyu ortaya çıkışından _sonra_ açıklanabilir ve öngörülebilir hale getirecek birtakım açıklamalar bulmaya yöneltir.

Az sayıda Siyah Kuğu, fikirlerin ve dinlerin başarılarından tarihi olayların dinamiklerine, hatta kendi özel yaşamımızı oluşturan unsurlara dek dünyamızdaki neredeyse her şeyi açıklamaktadır.

Çok önemli bir başka gerçek de Siyah Kuğu diye bir şey yokmuş gibi davranmaya olan eğilimimizdir!

Siyah Kuğular öngörülemediğine göre, safça onları öngörmeye çalışmak yerine varlıklarına alışmamız gerekir. Anti-bilgiye ya da bilmediklerimize odaklandığımız takdirde yapabileceğimiz pek çok şey vardır. Diğer çok sayıda faydasının yanı sıra, kendimizi azami düzeyde açık tutarak (pozitif türdeki) az bulunur Siyah Kuğuları biriktirmeye başlayabiliriz. Bazı alanlarda –örneğin bilimsel keşifler ve riskli sermaye yatırımlarında– bilinmeyenden orantısız bir getiri elde edilir, çünkü nadir bir olaydan kaybedecek çok az, fakat kazanacak çok şeyiniz vardır.

Bu açıdan, Marx ve Adam Smith’in görüşünde olanlara katılmıyorum: serbest piyasaların işlemesinin nedeni, beceriye karşılık ödül veya “teşvik” vermek yerine, girişken deneme ve yanılmalar sayesinde insanlara şansı yakalama imkânı tanımasıdır. Dolayısıyla doğru strateji, olabildiğince kurcalamak ve elinizden geldiğince Siyah Kuğu fırsatları toplamaya çalışmaktır.

Kısaca özetleyecek olursam, bu (kişisel) denemede düşünme alışkanlıklarımızın birçoğunu eleştirerek, dünyamıza uç, bilinmeyen ve olasılıksız (şimdiki bilgimize göre olasılıksız) olanın hükmettiğini ve bizim de bu arada zamanımızı bilinene ve tekrarlanana odaklanarak boş laflarla geçirdiğimizi ileri sürüyorum. Bu durum, uç olanı bir kenara itilecek bir istisna değil de başlangıç noktası olarak görmemiz gerektiğini ortaya koyuyor. Daha cüretli ve (sinir bozucu) bir iddiada daha bulunup, ilerlememize ve bilgimizin artmasına rağmen, hatta belki tam da bu tür bir ilerleme ve artış nedeniyle, insan doğası ve sosyal “bilim” bu fikri bizlerden elbirliği etmişçesine sakladığı sürece, geleceğin gitgide daha az öngörülebilir hale geleceğini ileri sürüyorum.

## Bölüm 1 - Bir Kuşkucu Deneycinin Çıraklığı

Tarih ve toplumlar emeklemez, sıçrama yapar. Yine de bizler, öngörülebilir, küçük aşamalar halinde ilerlemeye inanmak isteriz.

Kategorilere ayırmak her zaman gerçek karmaşıklığın boyutlarını
küçültür. Önsözde tanımladığım Siyah Kuğu üreticisinin, o sarsılmaz Platonikliğin belirtisidir. Çevremizdeki dünyada herhangi bir daralma çok şiddetli sonuçlar doğurabilir, çünkü bazı belirsizlik kaynaklarını yok sayar; dünyanın dokusunu yanlış anlamamıza yol açar. Örneğin, radikal İslam’ın komünizm tehdidi karşısında müttefiğiniz olduğunu düşünebilir ve gelişmesini destekleyebilirsiniz… sonunda Manhattan’ın göbeğine iki uçak gön-
deriverirler.

Lübnan savaşının başlamasından birkaç yıl sonra, yirmi iki yaşında Wharton School’a devam ederken, verimli piyasalar fikrinden çok etkilendim. Bu fikre göre, borsada işlem gören menkul kıymetlerden kâr elde etmek mümkün değildir, çünkü bu senetler tüm mevcut bilgileri otomatik olarak bünyesinde barındırır. Dolayısıyla kamusal enformasyon özellikle bir iş adamı için faydasız olabilir, zira fiyatlar tüm bu bilgileri zaten “içeriyor” olabilir ve milyonlarca insanla paylaşılan haber size gerçek bir avantaj sağlamaz. Böyle bir haberi okuyan yüz milyonlarca kişiden biri veya daha fazlası muhtemelen o enstrümanı çoktan almış olacak, bu da fiyatı yukarıya çekecektir. Bunu öğrendikten sonra gazete okumayı ve televizyon seyretmeyi tümüyle bıraktım, bu da bana azımsanmayacak bir zaman kazandırdı (sözgelimi günde bir veya birkaç saat, bir yılda yüzün üzerinde fazladan kitap okumaya yeterli bir zamandır, ki bu da yirmi-otuz yıl sonra katlanarak yükselmeye başlar). Ancak bu kitapta gazete okumaktan kaçınmanızı salık vermemin tek nedeni bu değil; bilgi kirliliğini önlemekteki yararlarını ileride göreceğiz.

## Bölüm 2 - Yevgenia'nın Siyah Kuğusu

Öncesinde tanınmayan ama hiç beklenmedik şekilde çok satan bir roman yazarı olan yevgenia'nın hikayesi. Yevgenia'nın kitabı bir siyah kuğudur.

## Bölüm 3 - Spekülator ve Fahişe

Ölçeklenebilir meslekler, ancak başarılıysanız iyidir; daha fazla rekabet
içerir, korkunç eşitsizlikler yaratır, harcanan çabalarla karşılıkları arasında büyük farklar barındırdığından çok daha rastlantısaldır. Pastanın
büyük payını birkaç kişi paylaşırken, ötekiler hiçbir hataları olmadığı
halde dışarıda bırakılır. Meslek kategorilerinin birinde vasat, ortalama, orta karar olanlar egemendir: burada vasat olan kolektif bir önem taşır. Diğerinde ise
devler ve cüceler… daha doğrusu çok az sayıda dev ve çok sayıda cüce
vardır.

Daha da ileri gidip bu gezegende biyolojik bakımdan mümkün
olan en kilolu (yine de insan diyebileceğiniz) birini seçerseniz, toplam
ağırlıktaki payı azıcık bir artışla ancak yüzde 0,6 olacaktır. Kişi sayısını
on bine yükselttiğinizde ise katkısı yok denecek kadar azalacaktır.
Ütopya ülkesi Vasatistan’da özel olayların tek başlarına pek bir
katkıları olmaz; ancak kolektif olarak katkıda bulunabilirler. Vasatis-
tan’a özgü bu temel kuralı şu şekilde ifade edebilirim: Örnek grubunuz
büyükse, tek bir örnek bütünü veya toplamı önemli oranda değiştirme-
yecektir. Gözlemlenen en büyük olgu etkileyiciliğini koruyacak, fakat
sonunda toplam açısından önemsiz olacaktır.

Şimdi de stadyuma topladığınız bin kişinin net varlığını ele alın. Ara-
larına gezegendeki en zengin insanı, mesela Microsoft’un kurucusu
Bill Gates’i ekleyin. Net varlığının yaklaşık seksen milyar dolar, diğer-
lerinin toplam sermayesinin ise yaklaşık birkaç milyon dolar olduğu-
nu varsayın. Toplam varlığın ne kadarını temsil edecektir? % 99,9’unu
mu? Gerçekten de, diğerlerinin tümü, onun net varlığı karşısında bir
yuvarlama hatası gibi görünecektir. Aşıristan’da eşitsizlikler öyle bir boyuttadır ki, tek bir örnek bütünü veya toplamı orantısız biçimde etkileyebilir.

Aşıristan Siyah Kuğuları ortaya çıkarabilir ve birkaç büyük olay tarihte muazzam etkiler yarattığından beri çıkarmaktadır da. Kitabın ana fikri budur.

Hem sosyal adalet hem de olayların dinamiği açısından ciddi sonuçları olan bu Vasatistan-Aşıristan ayrımının bilgiye uygulanmasına bir göz atalım, çünkü asıl değeri buradadır. Bir Marslı dünyamıza gelse ve bu mutlu gezegenin sakinlerinin boy ölçümlerini almaya kalksa, yüz kişiye geldiğinde ortalama boya dair iyi bir fikir edinip rahatlıkla işi bırakabilirdi. Vasatistan’da yaşıyorsanız yaptığınız ölçümler konusunda rahat olabilirsiniz, ancak ölçtüğünüz şeyin Vasatistan’a ait olduğundan emin olmanız lazımdır. Ayrıca verilerden öğrendiğiniz şeylerden de emin olabilirsiniz. Epistemolojik sonuç şudur: Vasatistan tarzı rastlantısallıkta tek bir olayın bir fenomene hükmetmesi gibi bir Siyah Kuğu
sürpriziyle karşılaşmak mümkün değildir. Birincisi, ilk yüz gün, veriler hakkında bilmeniz gereken her şeyi size sunacaktır. İkincisi, en
kilolu insan örneğinde gördüğümüz gibi, bir sürprizle karşılaşsanız
bile bunun bir önemi olmayacaktır.

Aşıristan’a özgü niceliklerle uğraşıyorsanız, tek bir gözleme fazlasıyla bağlı olabileceğinden herhangi bir örneklemeye bakarak ortalamayı hesaplamakta zorlanacaksınız. Aşıristan’da tek bir birim kolaylıkla toplamı orantısız bir biçimde etkileyebilir. Bu dünyada verilerden edindiğiniz bilgiden her zaman kuşkulanmalısınız.

## Bölüm 4 - Binbir gün ya da enayi olmamanın yolu

Yemi her gün aksatmadan verilen bir hindi düşünün. Önüne konan
her yem, politikacı tabiriyle “onun çıkarını kollayan” insan ırkının dost
üyeleri tarafından her gün beslenmenin hayatın genel kuralı olduğuna dair inancını pekiştirecektir. Şükran Günü’nden önceki çarşamba
günü öğleden sonra, hindinin başına beklenmedik bir şey gelecek ve
inancını gözden geçirmesine yol açacaktır.

Şimdi bir adım daha atıp tümevarımın en kaygı verici yönünü ele
alalım: geriye doğru öğrenme. Hindinin deneyimi değersiz olmaktan
çok, olumsuz bir değere sahip olabilir. Gözlemleyerek öğrenmiştir, bize
de öyle yapmamız öğütlenir (sonuçta bilimsel yöntemin bu olduğu
düşünülür). Dostça verilen yemlerle birlikte inancı günbegün artmış,
boğazının kesileceği güne de adım adım yaklaşırken kendini daha
güvende hissetmeye başlamıştır. Diğer bir deyişle, güven duygusu en
yüksek düzeye ulaştığı anda kendisini bekleyen tehlike de doruğa ulaş-
mıştır! Ancak sorun aslında çok daha geneldir; bizatihi deneysel bilgi-
nin doğasını hedef alır. Geçmişte geçerli olan bir şey, hiç beklenmedik
bir zamanda geçerliliğini yitirir ve geçmişten öğrendiğimiz şeyin en iyi
ihtimalle uygunsuz veya yanlış, en kötü ihtimalle de alçakça bir aldatmaca olduğu anlaşılır.

1987’deki borsa krizinin ardından Amerika’da borsacıların yarısı her
Ekim ayında –ilkinin bir önceli olmadığını hesaba katmadan– bir di-
ğerine hazırlanıyordu. Çok geç endişeleniyoruz; iş işten geçtikten son-
ra. Geçmişe dair naif bir gözlemi kesin veya geleceği temsil eden bir
şey sanmak, Siyah Kuğuları anlamaktaki beceriksizliğimizin ilk ve tek
nedenidir.

Sonraki 5 bölümde Siyah Kuğu körlüğümüzün nedeni olan 5 şeyi açıklayacağım

## Bölüm 5 - Teyit, Meyit

Teyit, düşünme alışkanlıklarımıza ve genel kanımıza işlediği ölçüde tehlikeli bir hata olabilir.

Popper'ın ortaya koyduğu varsayım ve çürütme mekanizması şu şekilde işler: Bir varsayımda bulunur ve yanıldığınızı kanıtlayacak gözlemi aramaya başlarsınız. Bu onaylayıcı örnekler arayaşımızın alternatifidir. Kolay bir iş değildir.

Yokluğun delili olmaz konulu bir bölümdü.

## Bölüm 6 - Anlatı Yanıltmacası

A BIRD IN THE
THE HAND IS WORTH
TWO IN THE BUSH

Sizce bir tuhaflık var mı? Tekrar deneyin.

Sydney’li beyin bilimci (Philadelphia aksanıyla konuşan) Alan
Snyder şunu saptamıştır: Sağ elini kullanan bir insanın sol yarımküre-
sini baskılarsanız (daha teknik bir dille sol fronto-temporal [alın-şafak]
lobuna düşük frekanslı manyetik titreşimler uygularsanız) yukarıdaki
satırların okunmasında hata yapma oranını düşürmüş olursunuz. An-
lamlar yükleme ve kavramlar oluşturmaya olan eğilimimiz, kavramı
oluşturan ayrıntıları algılamamızı engeller. İnsanların sol beyin yarım-
küresini uyarırsanız daha gerçekçi olur, daha iyi ve aslına daha yakın
resim çizebilirler. Zihinleri, nesneleri olduğu gibi, yani kuramlardan,
anlatılardan ve önyargılardan arınmış bir biçimde görmeye daha yatkın hale gelir.

Olayları basitleştirip hikayeleştirerek veya modelleyerek beynimizde tutarız. Siyah Kuğu'lar genellikle bu sıkıştırmanın dışında kalır.

Siyah Kuğuları anlayamamızın bir nedeni de genellikle Sistem 1'i kullanmamızdan kaynaklanır.

## Bölüm 7 - Umudun Kıyısında Yaşamak

Aslında hiçbir şey bulamamanız son derece değerlidir, çünkü bu da keşif
sürecinin bir parçasıdır; artık nereye bakmayacağınızı bilirsiniz. Eğer
“hiçbir şey bulamamanızı” bir bilgi olarak görüp yayınlayacak denli
düşünceli bir dergi çıkarsa, diğer araştırmacılar da sonuçlarınızdan ha-
berdar olup sizin deneyinizi yinelemek durumunda kalmayacaktır.

Kişinin nadiren fakat büyük ka- zançlar sağlayacağı, öte yandan sık fakat küçük kayıplar verecek giri- şimler için, eğer başkaları enayiyse ve siz kişisel ve entelektüel dayanık- lılığa sahipseniz, riske girmeye değer. Fakat böyle bir dayanma gücüne kesinlikle ihtiyacınız vardır.


## Bölüm 8 - Giacomo Casanova'nın Hiç Eksilmeyen Şansı: Sessiz Delil Sorunu

Başarılı insanların özellikleri incelendiğinde şunları bulurlar: cesaret, risk alma ve iyimserlik. Halbuki bu özellikler başarısız olmuş nice insanın da özelliğidir. Ancak onların kitapları yayınlanmaz. Başarılı ve başarısız olanları büyük oranda belirleyen şey şanstır. Kör talih.

Yayınlanan kitap sayısına oranla hiç yayınlanmamış daha fazla kitap, var olan türlere oranla çoktan yok olup gitmiş daha fazla tür gibi örnekler. Bunlar hesaba hiç katılmıyor. Bu da yanlış kanılara ve Siyah Kuğulara neden oluyor.

Şu noktada ısrar ediyorum: şans eseri buraya kadar gelmiş olmamız aynı riskleri almaya devam etmeliyiz anlamına gelmiyor. Bunu anlayabilecek kadar mantıklı bir ırkız. Eli- mizdeki nimetlerin tadını çıkarıp, daha tedbirli davranarak şans eseri elde ettiklerimizi muhafaza etmeye çalışmalıyız. Şimdiye dek Rus ru- leti oynadık, artık durup doğru dürüst bir iş bulalım.

Referans noktası argümanı şöyledir: olasılıkları, kazanan kumarba- zın (veya şanslı Casanova’nın veya her daim kendini toparlayan New York’un ya da yenilmez Kartaca’nın) açısından değil, grubun başlan- gıcında yer alan tüm bireylerin açısından hesaplayın. Tekrar kumarbaz örneğini ele alın. Acemi kumarbazlar nüfusunu bir bütün olarak ele aldığınızda içlerinden birinin (fakat hangisinin olduğunu peşinen bi- lemezsiniz) yalnızca şans eseri çok parlak sonuçlar elde edeceğinden neredeyse emin olabilirsiniz. Yani referans noktası başlangıçtaki acemi grubu olduğunda, bu olağanüstü bir durum değildir. Fakat referans noktası kazanan olduğunda (ve kaybedenler hesaba katılmadığında –ki kilit nokta da budur) uzun bir kazanımlar dizisi, yalnız şansla açıklanmayacak denli sıra dışı bir olgu olarak görünecektir. “Tarih” zaman içerisindeki bir sayı dizisinden ibarettir. Bu sayılar zenginliğin, sağlığın, kilonun, aklınıza gelebilecek her şeyin derecelerini temsil edebilir.

6 . Kısım’da gazetelerin ho- şunuza gidecek anlatılar yaratmak için metinleri nedensellik bağlarıyla nasıl doldurduğundan bahsetmiştim.

## Bölüm 9 - Oyunsal Yanıltmaca (Ludic Fallacy) veya Nerd'ün Belirsizliği

NNT (yani ben): Elimde hilesiz bir madenî para olduğunu varsa- yın, yani havaya fırlattığımda her iki yüzünün de gelme ihtimali eşit. Doksan dokuz kere atıyorum, her seferinde tura geliyor. Bir sonraki atışımda yazı gelme olasılığı nedir?
Dr. John: Çok basit. Yarı yarıya tabii, çünkü varsayımın, birbirin- den bağımsız her atış için her bir yüzüne % 50’lik bir olasılık tanıyor.
NNT: Sen ne diyorsun, Tony?
Şişko Tony: En fazla % 1 diyorum tabii.
NNT: Neden? İlk varsayım hilesiz bir para, yani her bir yüzü için % 50 olasılık var.
Şişko Tony: Şu “% 50” işine inanıyorsan ya zırvalıyorsun, ya da tam bir enayisin. Para hileli olmalı. Bu adil bir oyun olamaz. (Tercümesi: Paranın hilesiz olduğu varsayımının yanlış olma ihtimali, doksan do- kuz atışta da tura gelme ihtimalinden çok daha yüksek).
NNT: Fakat Dr. John % 50 diyor.
Şişko Tony (kulağıma fısıldayarak): Bu tür adamları bankacılık günlerimden tanıdığım nerd’lerden biliyorum. Fazla düşünürler. Fazla mallaşmışlardır. Kolay kazıklanırlar.
New York’un (ya da Moğolistan’da Ulan Bator’un) Belediye Başkan- lığı görevine bu iki insandan hangisini uygun görürdünüz? Dr. John tümüyle kalıbın içinde düşünüyor –ona verilmiş olan kalıbın. Şişko Tony ise neredeyse tümüyle kalıbın dışında.

Benim görüşüme göre kumar, kısır ve ehlileştirilmiş bir belirsizlik içerir. Kumarhanede kuralları bilirsiniz, olasılıkları hesaplayabilirsiniz; burada karşılaştığı- mız belirsizlik tipi, sonradan göreceğimiz üzere, ılımlıdır; Vasatistan’a özgüdür. Hazırladığım konuşma şuydu: “Kumarhane, olasılıkların bi- lindiği, Gauss’çu (yani çan eğrili) ve neredeyse ölçümlenebilir olduğu tek insanî girişimidir.

Daha yüksek, hayvanlardan mümkün mertebe uzak bir hayat bi- çimine basit bir adım atmak istiyorsanız, anlatıdan arınmanız, yani televizyonu kapatmanız, gazete okumaya ayırdığınız zamanı asgari düzeye indirgemeniz ve bloglara sırt çevirmeniz gerekir. Kararlarını- zı kontrol altında tutmak için mantık yürütme yeteneğinizi geliştirin; önemli olanlarında Sistem 1’i (buluşsal ya da deneyimsel sistemi) bir kenara bırakın. Sansasyonel olanla deneysel olan arasındaki farkı ayırt edebilmek için kendinizi eğitin. Dünyanın zehirleyiciliğinden bu tür bir arınmanın ek bir faydası da, sizi daha mutlu kılması olacaktır. Tüm soyut kavramların anası olan olasılık konusunda ne denli sığ olduğu- muzu aklınızdan çıkarmayın. Etrafınızda olup biten şeylere karşı al- gılamanızı artırmak için daha fazlasını yapmanıza gerek yoktur. Her şeyden önce “tünellemeden” (tek fikre saplı kalarak bakmak) kaçınmayı öğrenmeniz lazımdır.

Sonraki bölüme bir köprüyle geçelim. Kumarhane hikâyesi ile ortaya koyduğum Platonik körlüğün diğer bir tezahürü de odaklanmadır. Eğer saat tamircisi, beyin cerrahı ya da satranç oyuncusuysanız odak- lanabilmek büyük bir erdemdir. Fakat belirsizlikle ilgileniyorsanız yapmanız gereken son şey “odaklanmak”tır (odaklanmayı belirsizliğe bırakın, bize değil). Bu “odaklanma” sizi enayi durumuna düşürür, gelecek bölümde göreceğimiz üzere öngörü sorunlarına yol açar. Dünyayı kavrayışımızın gerçek testi anlatı değil, öngörüdür.

# İKİNCİ KISIM

Geleceği öngermek çok zordur ve bizler öngörebildiğimiz sanan enayileriz.


## Bölüm 10 - Öngörü Skandalı

Saat başı radyodan haberleri dinlemek sizin için haftalık bir dergi okumaktan daha kötü olacaktır, çünkü zaman aralığının uzaması enformasyonun süzgeçten geçirilmesine imkân tanır. Parazitler azalır, enformasyonun oranı artar.

“Kuant” olarak çalıştığım dönemde ben de aynı deneyimi yaşadım; gecelerini bilgisayar başında karmaşık matematik yöntemleriyle uğraşarak geçiren boğuk aksanlı, yabancı bir bilim adamı, en basit yöntemleri kullanan bir taksi şoföründen nadiren daha başarılı olur. Sorun, bu yöntemlerin işe yaradığı nadir durumlara odaklanmamız ve çok daha fazla sayıdaki başarısızlıklarına neredeyse hiçbir zaman dikkat göstermememizdir.
